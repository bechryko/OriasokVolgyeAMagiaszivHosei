Tudnivalók ezen mappa tartalmáról:
 - a többi 8 szöveges fájl egy-egy bemenetet tartalmaz a játékhoz. Ha megnyitjuk a fájt, kijelöljük a teljes tartalmát (Ctrl+A), kimásoljuk (Ctrl+C), majd bemásoljuk (Ctrl+V) az elindított játék konzoljára, és nyomunk egy entert, akkor teljesen magunk mögött tudtuk a vásárlási és a taktikai fázist, azaz egyből belekezdhetünk a csatába
 - a 8 fájl együtt tartalmazza a játékban megtalálható összes különleges képességgel rendelkező egységet, valamint az összes varázslatot, így sokat tudnak segíteni a tesztelésben

Részletek az előre összeállított seregekről:
 - demon kozepes: két dologra épül ennek a meglehetősen erős seregnek az ereje: a 37 vérmágusra, amik iszonyatos sebzéseket képesek kiosztani, valamint a feltámasztásra, ami a 4-es varázserő miatt 200-at fog gyógyítani, valamint az 5-ös tudás miatt akár 7-szer is használható. A vérmágusok könnyedén le tudnak vadászni bárkit a végtelen hatótávolságú támadásukkal, és még ha pár katona bele is hal a visszatámadásokba, azt a feltámasztással meg lehet gyógyítani. A másik fontos kombó az áldozat-óriásdémon, hiszen ezáltal 5 manna felhasznláásával akár 37-et sebezhetünk az egész ellenséges seregbe, ami nem kevés (és a meghaló óriásdémonokat később szintén fel lehet éleszteni a feltámasztás segítségével).
 - demon nehez: ez a preset egyetlen dologra épít: iszonyatos mennyiségű sebzésre. A legelső körben két választást is meg kell hozni: mikor akarjuk elhasználni a Vérholdat, és kit akarunk megtámadni a Démon Szeme tudóssal, hogy még erősebbé tegyük. Utóbbi kérdésben a vérmágus és az óriásdémon a két opció. Az óriásdémon a fronton fog harcolni, szóval nem árt neki a sebzés, a vérmágusnál viszont sokkal többet használ, csakhogy benne van a pakliban, hogy ha őt támadjuk a tudóssal, akkor egy katona meghal. Ha a legelső egység (vérmágus) cselekvése alatt használjuk el a Vérholdat, nem pedig az után, hogy a tudóssal támadtunk, akkor ennek az esélye még nagyobb lesz.
 - ember kozepes: ez a sereg az emberek szinte minden erejét beveti. A földművesek eldobható, gyenge harcosok, de támadás- és képességfelfogásra hasznosak tudnak lenni. Az íjászok hatalmas sebzést osztanak ki anélkül, hogy ők megsérülnének, a grifflovagok jó frontharcosok, a bárdokkal kombinálva a 5-ös szintű szerencsével pedig olyan pusztításra lehetnek képesek, mint talán semmi más a játékban. (Habár a bárdok az íjászok mellett is hasznosak.) A 6-os varázserő és 6-os tudás elég ahhoz, hogy a teleportációval bármelyik egységet gyorsan az ellenfélhez juttassuk (vagy esetleg elmeneküljünk az íjásszal egy nehéz helyzetből), a villámcsapással pedig 120-as sebzést oszthatunk ki egy ellenséges egységnek, akár minden körben.
 - ember nehez: ez a sereg mindössze két egységgel, és egy nagyon erős varázslattal operál. A grifflovag feladata, hogy megvédje az íjászt, és helyette is elszenvedje a sebzést, míg az íjász biztos távolságból lelő mindenkit. De érdemes végiggondolni minden támadás előtt a fekete tűz használatát (egy csatában 5-ször teheted meg), mert egy egység egyharmadának a teljes elpusztítása hatalmas lehetőség, főleg olyan ellenfelek ellen, mint például a gyémántóriás vagy a vérmágus.
 - orias kozepes: egy nagyon szép kombinációja az óriásoknak. Ez a sereg szinte tökéletesen együtt tud működni: a tűzóriások passzívan sebeznek, a faóriások meggyógyítják a társaikat, a gyémántóriások minél több sebzést megpróbálnak felfogni, az agyagóriások pedig ott segítenek, ahol kell. Ha az ellenség nagyon egy csoportba tömörül, a tűzlabda hatalmas sebzéseket képes kiosztani, és ha meg kell védeni a faóriást, vagy csapdába kell ejteni egy ellenséges egységet, például egy menekülő íjászt, akkor a bozót sokat tud segíteni.
 - orias nehez: a stratégiát egy szóban össze lehet foglalni: sebzés. Méghozzá trükkös módon. A 8 tűzóriás már az aurájával hatalmas sebzéseket képes kiosztani, így érdemes vele úgy helyezkedni, hogy a kör végén minél több ellenfelet sebezzen meg, de azok ne tudják visszasebezni: azaz belehaljanak. Ebben van segítségünkre az Élet Kertje, és annak hatalmas gyógyítása (ami a gyémántóriásoknak is nagyon hasznos), valamint a hősünk 80-as erősségű támadása. A gyémántóriások csak azért vannak a seregben, hogy szükség esetén megvédje a tűzóriásokat, de vigyázzunk, nehogy őket is megsebezze a forró aurájuk!
 - sarkany kozepes: ennek a seregnek a fő eleme Norticon, vagyis az ő üvöltése. Az Égi Üvöltés hatalmas erővel bír, főleg a kör elején elhasználva, amit a törpesárkány tesz lehetővé. A vörös sárkányok és a mérgező sárkányok nagy károkat tesznek a visszatámadásra képtelen egységekben, és legvégső esetre ott van a páncélozott sárkány egység is, ha a sebzés felfogásáról van szó. (Csak ne maradjanak a páncélozott sárkányok egyedül, mert akkor nem tudnak sokat tenni.) A széllökés arra jó, hogy például menekülő íjászokat lökjünk az egységeink felé, hogy így azok egyből meg tudják támadni.
 - sarkany nehez: elég egyértelmű ennek a seregnek a fő ereje: a páncélozott sárkányok. A különleges képességük kis katonaszámú seregek esetén szinte semmit sem ér, ellenben ha sok katonából állnak (26), akkor nagyon durva védelmet képesek szerezni (ráadásul a képességük hatékony varázslatok és a hős támadása ellen is!) A mérgező sárkánnyal támogatni tudjuk, a vörös sárkánnyal pedig masszív károkat okozni sok, kicsi katonából álló egységnek (pl. földművesek). A fő sebzése ennek a seregnek, a sárkánytűz, amivel 100-at lehet sebezni egy sorban, méghozzá 5-ször egy csatában.

_secret ending.txt?
Ebben a fájlban egy plusz input van, ami választ ad a kérdésre, hogy mi a történet vége, ha csak varázslatokat és tulajdonságokat vásárolunk, és nem marad pénzünk arra, hogy egyetlen egységet is megvegyünk.